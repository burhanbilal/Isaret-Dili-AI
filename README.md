# Bu proje neyi amaçlamaktadır?
Projede gerçekleştirilmek istenen temel amaç, işitme engellilerin günlük yaşamlarında maruz kaldıkları iletişim zorluklarının üstesinden gelmelerine yardımcı olmaktır.
İşaret dilinin ses ve yazıya çevrilmesi ile engelli bireylerin çevreleriyle daha rahat ve etkili bir şekilde iletişim kurmalarını sağlamak, internet üzerinden yapılan toplantılarda işaret dilini bilmeyen diğer insanlarla ortada olan iletişim bariyerini kaldırmak amaçlanmaktadır. 
Bu sayede hayatlarında sürekli yaşadıkları iletişim sorunu büyük oranda kaybolacak ve bu durumdan dolayı kaynaklanabilecek anksiyete ve özgüven eksikliği gibi psikolojik rahatsızlıklarda iyileşme gözlenmesi beklenmektedir.

# Bu projeyi yapmaya nasıl karar verdik?
Engelli bireylerin iş dünyasına uyum sağlama konusundaki zorlukları, geçmişte yaşadıkları olumsuz deneyimler ve bu deneyimlerin kariyer gelişimlerini engellemesi gibi faktörlerden kaynaklanmaktadır. 
Ancak, bu bireylerin potansiyelleri ve iş hayatına katabilecekleri değerler göz ardı edilmemelidir. Engelli çalışanlar, sahip oldukları özel yetenekleri, farklı bakış açıları ve dayanıklılıklarıyla işyerlerine önemli katkılarda bulunabilirler. 
Bu potansiyelin değerlendirilmesi, şirketlerin ve ülkenin genel rekabet gücünü artırarak, toplumsal çeşitliliği teşvik edebilir ve sürdürülebilir bir iş ortamı oluşturabilir.
Ayrıca, engelli bireylere iş dünyasında eşit fırsatlar sunmak, hem adaletli bir toplumun inşasına katkı sağlar hem de iş gücündeki çeşitliliği artırarak yenilikçilik ve verimliliği teşvik eder. 

# Projeye ileride eklenilecek özellikler
1. Görme engellilerin de iletişim zorluklarını azaltacak özellikler eklenecektir.
2. Yapay zekanın projeye entegrasyonu ile çok daha verimli sonuçlar alınacaktır.
3. Mobil uygulama versiyonunun eklenmesi sayesinde dışarıda herhangi bir iletişim olduğunda işaret dilinin sözlü ve yazılı çevirisini telefon üzerinden karşı tarafa aktarma işlemi yapılacaktır.
